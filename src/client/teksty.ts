export const teksty = ['Obecnie biblioteki to miejsca nie tylko tradycyjnego udostępniania zbiorów: książek, czasopism czy audiobooków. Można tam poznać nowe osoby lub uzyskać informację na dany temat, zdobyć nowe umiejętności, np. obsługi komputera czy wziąć udział w spotkaniach autorskich. W większości bibliotek można wypożyczyć książki z dużym drukiem. Organizowana jest także usługa „książka na telefon” – dostarczanie zamówionych książek do domów czytelników, np. osobom, które nie mogą wychodzić z domu.',
    'W czytelni znajdują się miejsca do przeglądania książek i czasopism. Organizowane są tam nie tylko spotkania autorskie, ale również spotkania np. z lekarzem, pielęgniarką, dietetykiem, kosmetologiem, podróżnikami i in. W czytelni mogą odbywać się także spotkania klubu czytelniczego czy klubu seniora.',
    'Coraz częściej biblioteki są ważnym punktem oferującym dostęp do nowoczesnych technologii. Organizowane są w nich m.in. kursy komputerowe, można też wziąć udział w kursach on-line. Korzystając ze sprzętu komputerowego można oglądać filmy, szukać w Internecie potrzebnych informacji, korzystać z bankowości elektronicznej lub kontaktować się ze znajomymi i rodziną.',
    'Książki układane są na wysokich regałach. W starszych bibliotekach regały mogą być ustawione tak blisko siebie, że uniemożliwia to korzystanie z zasobów osobom mającym trudności w poruszaniu się. Duża liczba regałów może powodować uczucie dezorientacji u osób starszych lub chorych, a także uczucie klaustrofobii.',
]